# Open-source prototipne komponente za razvoj SIM/SIEM sustava

U ovom projektu razvijene su open-source prototipne komponente koje mogu poslužiti za razvoj SIEM sustava ukoliko se okupi tim entuzijasta sposobnih za razvoj tako kompleksnog projekta zbog čega su one i smještene na GitHub repozitorij. Osim toga, istraženi su razni načini osiguravanja zaštite informacijskog sustava kojima bi se naše komponente mogle nadograditi. U postojećim aplikacijama je naglasak stavljen na besplatne komponente i frameworke za Windows OS koje se potom instaliraju na operacijski sustav što se smatra velikom prednošću jer je rijetko koji software za Windows besplatan.

Razlog zašto bi netko želio nabaviti takav sustav je očit zato jer je to zakonska obveza u mnogim zemljama svijeta, naročito u onim aplikacijama koje koriste neki oblik novčanih transakcija, pa se SIEM sustav jednostavno mora nabaviti kao dokaz da serveri koji rade takve transakcije nisu hakirani, da rade ispravno i da zapravo imaju pisani dokaz svih obavljenih novčanih transakcija. Ono po čemu se ovaj projekt razlikuje od konkurentnih je to što je besplatan, jednostavan za instalaciju i upotrebu.

SIEM sustav je zapravo sustav za upravljanje sigurnosnim informacijama i događajima u vidu analize ili upravljanja logovima. Međutim, kao što je ranije spomenuto, izrađena aplikacija sastoji se od četiri projekta tipa research & development koja nisu temeljito testirana, već je riječ o prototipnim komponentama s potencijalom da posluže kao temelj za izgradnju idealnog SIM/SIEM sustava.
